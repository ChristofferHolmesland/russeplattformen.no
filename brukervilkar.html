<!DOCTYPE html>
<head>
    <title>Russeplattformen.no</title>
    <link rel="apple-touch-icon" sizes="180x180" href="/apple-touch-icon.png">
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png">
    <link rel="manifest" href="/site.webmanifest">
</head>

<body>
    <a href="https://russeplattformen.no">Tilbake til hovedsiden</a>
    <pre>
        Brukervilkår for Russeplattformen.no og Russeplattformen appen

1. Formål
Russeplattformen.no appen skal gi russ tilgang til å lage kort, grupper og samle poeng. Kortene kan deles med andre gjennom appen eller på en nettside hvis bruker kjøper tilgang til det.
Laster man ned appen uten å være russ kan man samle kort, men man kan ikke lage kort.
Appen skal også fungere som et arkiv hvor man kan se tidligere russekort og grupper ved å søke etter skole og avgangsår.

2. Bruk av appen
Det er kun tillatt å lage en bruker per person.

E-postadressen som man registrerer brukeren med må være en adresse som brukeren har tilgang til. E-poster med viktig informasjon kan bli sendt her.

Bruker av appen må være minst 13 år. Noen funksjoner i appen er begrenset til brukere som er minst 18 år gamle. For å få tilgang til de funksjonene må man bekrefte hvor gammel man er.

Det er ikke tillatt å laste opp tekst eller bilder som inneholder:
- Nakenhet
- Vold
- Alkohol
- Narkotiske stoffer
- Annet innhold som er i strid med norsk lov

Slikt innhold blir slettet fra systemet når det oppdages og brukeren blir varslet på e-post. På det tredje varselet vil brukeren få beskjed om at neste gang fører brudd på brukervilkårene til utestengelse.

Det er ingen bindingstid i appen. Bruker kan når som helst slutte å bruke den, f.eks. ved å ikke logge inn eller avinstallere appen. Alle betalinger i appen er engangsbetalinger så brukeren
trenger ikke si opp noe abonnement. Varer som er kjøpt i appen blir ikke refundert hvis bruk av appen avsluttes.

Dersom en enkeltpersons bruk av appen fører til forstyrrelser for andre brukere kan tiltak utføres for å begrense forstyrrelsene. Brukeren vil i så fall få varsel på e-post. Ved gjentatte forstyrrelser kan
brukeren sin tilgang til appen trekkes tilbake. Dette kan f.eks. skje i situasjoner hvor brukeren oppdager feil i appen og velger å misbruke dem.

3. Angrerett
Ved kjøp i appen har bruker ikke angrett da varen er digitalt innhold som leveres i det øyeblikket betalingen er gjennomført. Beskrevet her bokstav n. https://lovdata.no/lov/2014-06-20-27/§22

4. Ansvar
Russeplattformen.no er ikke ansvarlig for kortere nedetid av tjenesten. Vi prøver etter beste evne å ha høy oppetid og bruker derfor Google sine produkter for å levere vår tjeneste.

Vi er ikke ansvarlig for tap av data eller informasjon. Det anbefales ikke å lagre kritisk eller viktig informasjon i appen. Hvis det er nødvendig burde man samtidig lagre en kopi på et egnet system.

Feil og mangler kan oppstå i appen. Vi ber da om å bli kontaktet for å rette opp i dette. Er feilen relatert til kjøp i appen og vi ikke klarer å rette opp feilen innen rimelig tid vil kjøpet refunderes.

5. Tvister og klager
Oppstår det tivster mellom Russeplattformen.no og brukeren kan brukeren klage til Forbrukerrådet. https://www.forbrukertilsynet.no/

    </pre>
</body>
</html>